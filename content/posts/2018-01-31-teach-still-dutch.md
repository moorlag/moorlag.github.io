---
title: "Why I teach (still in Dutch)"
date: "2018-01-31"
categories: 
  - "computer-science"
  - "inspiration"
  - "learning"
coverImage: "WhatsApp-Image-2018-01-30-at-22.24.13.jpeg"
---

Sorry, Dutch only. With Google Translate this page can be in English.

# Dit is de reden dat ik lesgeef

_Net even vroeger dan gewenst zit ik weer in de trein naar 's-Hertogenbosch (05.45 eruit; 23:45 erin)._

Gisteravond waren de profielwerkstuk (PWS) presentaties van atheneum. Met enige trots stonden daar drie heren in witte overhemden. Een presentatie tot in perfectie geoefend (en toch nog ergens een vage zweem van zenuwen zichtbaar in hun gezichten) te geven.

Yochem, Nathan en Jelle lieten hun opbrengsten zien van bijna een jaar ontwikkelen aan een hand prothese. Ze namen ons mee in hun zoektocht, hun problemen en hun oplossingen. Er zou een hand prothese volledig zelf ontworpen worden. En wat voor een; met de detectie van spierkracht in de bovenarm, met vooraf instelbare posities en knijpkracht. En... alles open source en zeer goed gedocumenteerd. Het waren korte nachten, weinig weekenden volgens de heren.

Echt alles is in een eigen ontwerp gemaakt. In [TinkerCAD !](http://tinkercad.com) Alle 3d-prints werden met liefde ontworpen. Er was geen printplaat klein genoeg om in een hand te verwerken. Met een grote glimlach werd er ook nog even een printplaat ontworpen. De software is een vereist een behoorlijk abstractieniveau en een goed begrip van de programeertaal en daar ben ik nog wel meeste trots op. Deze opdracht zou niet misstaan in een informatica propedeuse.

Afgelopen week kreeg ik een bericht van Yochem met de vraag of het mogelijk was om hun presentatie in collegezaal te geven. Er was nogal een lijst met genodigden; ouders, grootouders, tantes&ooms... het leek bijna een familiereunie . Bijna iedereen kon zitten ;-) Tot mijn verbazing ging atheneum 5 staan om alles goed te observen.

Er werden woorden van dank geuit naar Peter (eerste begeleider), Peter (en de andere technisch onderwijs assistenten), ouders en de sponsering van school. Ook mijn naam viel even (backup begeleider en de man van de koffie hoorde ik later).

Mensen vragen mij wel eens waarom ik voor de klas sta, dit is de reden dat ik voor de klas sta. En nu weer er vol tegenaan, vanmiddag komen de kinderen van de basisschool en de cyclus is rond.

**We gaan eens iets doen met programmeren denk ik :-)**

\[caption id="attachment\_238" align="alignnone" width="300"\]![](images/WhatsApp-Image-2018-01-30-at-22.24.13-300x225.jpeg) Publiek\[/caption\]

\[caption id="attachment\_237" align="alignnone" width="300"\]![](images/WhatsApp-Image-2018-01-30-at-22.24.12-300x300.jpeg) Presentatie\[/caption\]
